<!--

THIS FILE HAS ABOUT 1,100 WORDS TO TRANSLATE

These are just the footnotes though.
So, it's optional to translate these!

-->

<!DOCTYPE html>
<html>

<head>

	<!-- TRANSLATE: "title" -->
	<meta charset="utf-8">
	<title>La Evoluado de la Fido: Piednotoj</title>
	<link rel="icon" type="image/png" href="favicon.png">
	<link rel="stylesheet" href="notes.css">

</head>

<body>
<div id="notes">

<h1>NOTOJ:</h1>

<h3>"La Evoluado de la Fido"</h3>

<p>Ĉi tiu interaga gvidilo estas forte bazita sur la revolucia libro de Robert Axelrod, skribita en 1984, <a href="https://www.amazon.com/Evolution-Cooperation-Revised-Robert-Axelrod/dp/0465005640">La Evoluado de la Kunlaboro</a>! Mi ankaŭ estis forte inspirita de la sekva libro de 1997, <a href="http://press.princeton.edu/titles/6144.html">La Komplikeco de la Kunlaboro</a>, kaj de la livro de Robert Putnam de 2000 pri la malprospero de "socia kapitalo" en Usono, <a href="http://bowlingalone.com/">Kegloludante Sola</a>.</p>

<p>jes, mi estas libromania nerdulo, bvl ne ĉikani min</p>

<h3>"Malpli kaj malpli da homoj diras, ke ili fidas unu la alian"</h3>

<p>Por vidi plenan statistikaĵon pri ĉi tio, rigardu <a href="https://ourworldindata.org/trust">Nia Mondo En Datumo</a>. jaj statistikoj</p>

<h3>"La Ludo de la Fido"</h3>

<p>Ĉi tiu ludo estas ankaŭ konata ene de ludoteorio kiel la fifama <em>Dilemo de la Malliberulo</em>. La Dilemo de la Malliberulo estas nomata laŭ rakonto, kie du suspektatoj povas aŭ perfidi sian komplicon ("trompi"), aŭ resti silente ("kunlabori"). Mi elektis ne uzi ĉi tiun rakonton ĉar 1) en ĉi tiu kazo, ambaŭ ludantoj "kunlaborantaj" estus malbona por la socio, kaj 2) estas nerealisme, ĉiuj scias ke kiu denuncas frue sin vundas</p>

<h3>"Vi ne scios antaŭe kiam estos la lasta rondo"</h3>

<p>En la ripeta ludo de fido (ankaŭ konata kiel <em>Iteracia Dilemo de la Malliberulo</em>), estas grave ke neniu ludanto sciu <em>kiam</em> la lasta rondo estos. Kial? Pripensu - en la lasta rondo, ambaŭ ludantoj scius ke ilia ago ne havos konsekvencojn, do ili du trompus. Sed tio signifas ke en la antaŭlasta rondo, iliaj agoj ne povas ŝanĝi la sekvan rondon, do ili ankaŭ trompus. Sed tio signifas ke en la tria lasta rondo... ktp ktp.</p>

<h3>"Imitemulo"</h3>

<p>Ĉi tiu strategio estas pli bone konata en ludoteorio kiel <em>Okulo pro Okulo</em>. Ĝi estis kreita de Anatol Rapoport en 1980, por la turniro de ludoteorio de Robert Axelrod. Mi elektis ne uzi la nomon "Okulo pro Okulo" ĉar 1) ĝi <em>sonas</em> malica, kvankam ĝi estas bona &amp; justa strategio, kaj 2) multo de la publiko aŭdis antaŭe pri Okulo pro Okulo, do, kaze mi uzus la nomon, ludantoj povus nur veti je tiu persono ĉar ili jam aŭdis pri "Okulo pro Okulo".</p>

<h3>"Vi eble dubas pri la Kristnaska Militpaŭzo"</h3>

<p>Estis alia ulo kiu ankaŭ dubis. Dum la paŭzo, germana kaporalo rimarkigis kun naŭzo, <a href="http://time.com/3643889/christmas-truce-1914/">"Tia afero ne devas okazi dum milito. Ĉu vi ne havas germanan sencon de honoro?"</a></p>

<p>Tiu viro estis Adolf Hitler.</p>

<p>Oni ne povas elpensi tiun f*kaĵon.</p>

<h3>"Por ke la kulturo evoluu"</h3>

<p>Estas nova, tre juna interdisciplina fako pri kiu mi ege <em>entuziasmas</em>, nomita <em>Kultura Evoluado</em>. Konfesite, ĝi estas malbona nomo, precipe ĉar ĝi sonas nekomforte simile al "Socia Darvinismo". Kio ĝi ne estas. Mi promesas.</p>

<p>Kerna parto de la Teorio pri Kultura Evoluado estas ke ĝi evoluas same kiel la vivo: pere de variaĵo &amp; selekto. Variaĵo: homoj malsamas pri kredoj &amp; kondutoj, kaj kreas novajn preskaŭ ĉiutage. Selekto: homoj provas imiti iliajn heroojn &amp; grandaĝulojn, kaj alprenas iliajn kredojn/kondutojn.</p>

<p>(Noto: ĉi tiu <em>ne</em> estas ekzakte la teorio pri "memeo" de Richard Dawkins. "Memeo" implicas ke, kiel genoj, ideoj venas je diskretaj pecoj &amp; replikiĝas kun granda fideleco. Tio estas evidente malvero. Kaj oni ne plu povas diri "memeo" kun serioza vizaĝo nuntempe, do, ne gravas)</p>

<p>La kialo, kial mi pensas ke la Evoluado de Kulturo estas tiom esperiga, estas ke ĝi povus kunigi <em>ĉiujn</em> la homajn sciencojn: psikologio, sociologio, ekonomio, antropologio, politika scienco, neŭroscienco, biologio. La plej grandaj problemoj de nia tempo ne obeas al la konvenciaj akademiaj limoj -- do, estas post la tempo ke ni kreu komunan lingvon inter scienco kaj humanistiko.</p>

<p>Se vi volas lerni pli pri Teorio pri Kultura Evoluado, mi ege rekomendas la libron de Joseph Henrich de 2015, <a href="http://press.princeton.edu/titles/10543.html">La Sekreto de Nia Sukceso</a>!</p>

<h3>"La ekspluato de la [Trompemuloj] ruinigis ilin"</h3>

<p>Vi eble aŭdis ke iu trovis ludantostrategion kiu povas "ekspluati evoluadon". El la <a href="https://www.scientificamerican.com/article/game-theory-calls-cooperation-into-question1/">Scientific American</a>: "[La rezultoj de Press &amp; Dyson] indikis ke la plej bonaj strategioj estis la egoismaj kiuj gvidis al trudado, ne kunlaboro."</p>

<p>La rezultoj de Press &amp; Dyson <em>estas</em> tre gravaj, sed Scientific American intermiksis du malsamajn uzadojn de la vorto "evolua". La unua uzado, laŭ la maniero kiel ĉi tiu interaga gvidilo uzis ĝin, celis diri ke la <em>popolo de la turniro</em> ŝanĝas laŭ la tempo. La dua uzado, laŭ la maniero kiel P&amp;D celis, estis ke la <em>reguloj de la ludanto</em> ŝanĝas laŭ la tempo. Ekzemple: Detektivo estas "evolua" ĉar ĝi ŝanĝas siajn proprajn regulojn, dum Imitemulo <em>ne</em> estas "evolua" ĉar ĝi ĉiam sekvas la samajn leĝojn.</p>

<p>Do, P&amp;D trovis strategiojn kiuj povas ekspluati "evoluajn" <em>ludantojn</em> kiel Detektivo, sed iliaj strategioj <em>daŭre ne povis ekspluati la evoluadon de la turniro</em>, ĉar en la longa daŭro, justaj &amp; bonaj strategioj daŭre venkas. </p>

<h3>"Ni havas malpli da amikoj -- punkto."</h3>

<p>Serioze, legu la libron de Robert Putnam de 2000, <a href="http://bowlingalone.com/">Kegloludante Sole</a>. Jes, ĝi iom malnovas nun, 17 jaroj poste, sed ĝiaj kernaj trovaĵoj kaj lecionoj ankoraŭ pravegas -- verŝajne eĉ pli.</p>

<h3>"Ludo de ne-nulo-sumo" / "Gajni-gajni"</h3>

<p>Estas iom malmoderne, sed mi daŭre amas tiun libron skribita en 1989, <a href="https://www.amazon.com/Habits-Highly-Effective-People-Powerful/dp/0743269519">La Sep Kutimoj de la Alte Efikaj Homoj</a> -- precipe Kutimo #4: Pensi pri Gajni-Gajni.</p>

<p>Ĉar, malgraŭ la populara kredo, elpensi Gajni-Gajni solvojn estas malfacile, necesas multe da peno, kaj estas emocie doloriga. Diable, mi eĉ dirus pli – Mi dirus ke la defaŭta pozicio de nia kulturo estas Gajni-Perdi, "ni kontraŭ ili" estas la facila vojo, la pigra vojo, ekvivakente al la mismanĝaĵo de la aktivismo.</p>

<p>Ĉiaokaze. Troigoj flanke, mi forte kredas ke "Gajni-Gajni" / "Ne-Nulo-Sumo" estas io, kion ni ĉiuj urĝe bezonas -- en nia privataj vivoj, sociaj vivoj, kaj <em>sendube</em> politikaj vivoj.</p>

<h3>"Reimitemulo"</h3>

<p>Same kiel la originala nomo de Imitemulo estis Okulo pro Okulo, la originala nomo de Reimitemulo estis <em>Okulo pro Du Okuloj</em>. Sama regulo: Kunlaboru, krom se la alia ludanto trompas <em>dufoje</em> sekve.</p>

<p>Estas alia pardonema variaĵo de Okulo pro Okulo, nome <em>Sindonema Okulo pro Okulo</em>. Ĝi havas similan sed iom malsaman regulone: Kunlaboru, sed kiam la alia ludanto trompas, pardonu ilin kun X% ŝanco. Ĉi tiu dezajno, kun la variablo "X", lasas vin aldoni malsamajn nivelojn de "pardonemo" al la ludanto.</p>

<h3>"Simpletulo"</h3>

<p>Ankaŭ konata kiel Pavlov, aŭ Gajni-Daŭrigi-Perdi-Ŝanĝi.</p>

<h3>"Niaj modernaj komunikiloj [...] pligrandigis miskomunikadon"</h3>

<p>Mi estas nur dudek-iom jaraĝa, mi ne scias kial mi ĉiam sonas kiel plendema maljunulo, kolera pri ĉio. Sed, jes, ĉiaokaze, legu la libron de Neil Postman de 1985, <a href="https://www.amazon.com/Amusing-Ourselves-Death-Discourse-Business/dp/014303653X">Amuzante Nin Ĝis Morto</a>. Ĝi temas pri kiel la teknologioj de komunikado ni uzas subtile influas nian kulturon ("la medio estas la mesaĝo") kaj kiel teknologio kiu inklinas al rapidaj informeroj (Televidilo en 1985, sociaj retejoj nun) igas nin trivialaj, tujaj pensantoj.</p>

<p>Kvankam mi ne konsentas kun <em>ĉio</em> en lia libro, ĝi estas vere riveliga, kaj surprizinde antaŭscia por libro de 1985. Krom lia parolado kontraŭ Sesamstrato estas iom stranga.</p>

<h3>"Konstruu rilatojn. Trovu gajni-gajni. Komuniku vin klare."</h3>

<p>Aldoni konsilojn povas ŝajni arogante, do lasu min esti perfekte honesta: Mi mem <em>ne</em> solvis ĉion ĉi, persone. Mi estas malbona je disvolvigi amikecojn, precipe kun homoj, kiuj havas malsamajn politikajn opiniojn al mi. Mi kelkfoje forgesas pri gajni-gajni, kaj falas en "ni kontraŭ ili" pensmanieron. Kaj juĝante per ĉi tiu parolaĉo, mi ankaŭ teruras je klara komunikado.</p>

<p>Sed mi volas pliboniĝi. Ĉi tiu aĵo <em>malfacilas</em>. Konstrui pacon &amp; fidon en la mondo, individue kaj poste ĝenerale, <em>malfacilas</em>.</p>

<p>Kaj tial ĝi indas. &lt;3</p>


</div>
</body>

</html>
